Jasně, všichni sledujeme HIMYM, TBBT, House, Misfits, Fringe, Dextera a podobné známé seriály. Proto zde zkusím představit seriály, které nejsou tak všeobecně známé a opravdu se mi líbily. (Pokud byste náhodou neznali předchozí seriály a následující ano, tak sorry.)


- <a href="http://www.csfd.cz/film/229075-skins/">Skins.</a> Naprosto geniální seriál o partě teenagerů, kteří si dělají co chtějí a přesto nebo právě proto je všechno kolem nich tak strašně zkurvené. Seriál ukazuje život dost syrově a reálně, všude samý chlast, drogy, problémy s rodiči, problémy ve škole… Každý díl se primárně věnuje jedné postavě, přičemž každá postava je opravdu naprosto jiná (to mám rád, protože mám často problém si po celý film/seriál zapamatovat kdo je vlastně kdo) a stejně jsou všechny sympatické. Seriál má v současnosti čtyři řady, připravuje se pátá. Po dvou řadách se vyměnila generace, většina postav zmizela a celé kouzlo se jaksi ztratilo. Třetí a čtvrtá řada tak byla naprosto příšerná, radši se snad ani nekoukejte. V nové, páté řadě, bude opět nová generace. Pokud bych vybrat seriál, ze kterého byly nejvíc cítit emoce, tak by to byl tenhle. 


  <img alt="Skins_vol1" height="425" src="http://getfile3.posterous.com/getfile/files.posterous.com/havri/XCODSLcwbvzifKf2rglL07RqSUX0Xp5wvJmHvJaFw88xbRsEfSC2HvokQ8bK/skins_vol1.jpg" width="275" />
  

- <a href="http://www.csfd.cz/film/263991-psychoville/">Psychoville.</a> V hlavní roli klaun se železným hákem místo ruky, tlustý retardovaný člověk, kterému jeho máma, která vypadá jako chlap, pomáhá vraždit, slepý sběratel hraček, sestřička, která věří, že její panenka je živá a chová se k ní jako ke svému dítěti a liliput, který ovládá telekinezi. Může být tohle špatný seriál? Nemůže. V seriálu je kopa černého humoru a díky tomu, že existuje jen sedm dílů, neztrácí v průběhu času na kvalitě. Jestli chcete ujetý seriál, tohle bude dobrá volba. Asi nejabsurdnější (a zároveň velmi dobrý!) seriál, jaký jsem viděl. Ještě by docela dost mohl navnadit obrázek :o).

  <a href="http://getfile7.posterous.com/getfile/files.posterous.com/havri/HVJ399MFDcqcYI6APdASypm8l3oMR6hUaktY44fl8Gp8jJMQk1CGQcLE5Kdg/psychoville.jpg"><img alt="Psychoville" height="403" src="http://getfile8.posterous.com/getfile/files.posterous.com/havri/n4R0zP4ipyEMYpDzzjQOmDxGJjhYb4T5HdlHktSymmaFRFrfTWC4tPgLbWDI/psychoville.jpg.scaled.500.jpg" width="500" /></a>
  
- <a href="http://www.csfd.cz/film/226185-pokoj-c-10/">Lost Room.</a> Sci-fi seriál o policajtovi Joeovi, který najde podivný klíč, který umí odemknout jakékoliv dveře. To zní fajnově, jenže ty dveře pak vedou do podivného motelového pokoje, který v naší realitě neexistuje. Rychle se zjistí, že pokud cokoliv v pokoji změníte, tak po zavření a otevření dveří se dá vše do původního stavu. A věci, které jste tam dali, zmizí. A o hlavní zápletku je postaráno, obzvláště, když má Joe malou holčičku. Z pokoje dále zmizelo asi dalších sto věcí a každá věc, přesněji „objekt“, má nějakou zvláštní schopnost. Joe postupně zjišťuje, co to vlastně všechno znamená, kde se vzal klíč, potkává lidi s jinými objekty a dostává se stále hlouběji. Lost Room je opět krátký seriál, má šest dílů a tak se nebudete ani u jednoho nudit, není tam žádné dlouhé natahování. V každém díle je odkryto něco málo z celé záhady, pár dalších otázek se přidá, ale přesto zůstává děj celkem přehledný a nezamotaný. Ono ho naštěstí nebylo možné během šesti dílů nějak zásadně zašmodrchat. Hlavním tahounem Lost Room je tak hlavně příběh, který prostě zhltáte. 

  <img alt="The_lost_room-show" height="250" src="http://getfile2.posterous.com/getfile/files.posterous.com/havri/X3TGHFA38otx7UlCcZ2GZJMxmOFvNUXoa1W0j4oRiJWApulISnkjegupzW12/the_lost_room-show.jpg" width="334" />
  
- <a href="http://www.csfd.cz/film/158555-parovani/">Coupling.</a> Taková britská verze Přátel. Tři muži a tři ženy posedávají v baru a řeší hlavně sex. Což je rozdíl oproti Přátelům, kde seděli v kavárně a řešili Rosse s Rachel :-). Rozdílů je tam samozřejmě více, hlavně v tom, že humor v Couplingu je daleko úchylnější a absurdnější, Přátelé se pořád drží při zdi. Někdy v poslední sezoně dojde k výměně jedné hlavní postavy a už to stojí za starou bačkoru. 

  <img alt="Imagescoupling" height="270" src="http://getfile6.posterous.com/getfile/files.posterous.com/havri/KKiyylqcVjVuKcIaJUBR4PaZMXWQDt82u9PCg2pKncL3IcyLqq1bPxSFQbnY/imagescoupling.jpg" width="270" />
  
- <a href="http://www.csfd.cz/film/69297-odpocivej-v-pokoji/">Six feet under.</a> Seriál z hrobařského prostředí. V hlavních rolích Dexter, který hraje gaye a Joe z Lost Room (Peter Krause). Dohromady vlastní pohřební ústav, v každém díle se tak starají kolem jednoho mrtvého. Viděl jsem asi dvě série a stejně se scénáristům povedlo pokaždé vymyslet nějaký nový archetyp mrtvoly, kolem které se budou dít jiné věci než v předcházejících dílech. Nečekaně se tam objeví nějaký ten černý humor (rozhovory s mrtvolami), na druhou stranu je seriál i dost depresivní. 

  <a href="http://getfile1.posterous.com/getfile/files.posterous.com/havri/qZlPOt7O8d8DfJZqYXWrjekAQ11ItI8Klp9kNQUoKEt1ggX769ep9iiHi88C/logo_six_feet_under_serie_tv.jpg"><img alt="Logo_six_feet_under_serie_tv" height="372" src="http://getfile2.posterous.com/getfile/files.posterous.com/havri/Ade1cb5dejVAj1R0i3AcM4ScAJgYXbnVE6LT8RsTYoD1h3LmiGtKzXf4Y3sM/logo_six_feet_under_serie_tv.jpg.scaled.500.jpg" width="500" /></a>
  
- <a href="http://www.csfd.cz/film/70231-machri-a-sprti/">Freaks and Geeks.</a> Další seriál o teenagerech, ale opět kvalitní. Výše uvedení Skins jsou sice jiná káva, ale tohle je taky zajímavý počin. Mimochodem — hraje tam Marshall z HIMYM. Hlavní příběh je vcelku banální, jedna šprtka se snaží stát se oblíbenou v kolektivu sportovně nadaných cool týpků. Seriál celkem inteligentně zobrazuje radosti a strasti mládeže a pokud si chcete trochu zavzpomínat na své mládí, tak tohle by mohla být ta cesta. 

  <img alt="Freaks" height="240" src="http://getfile6.posterous.com/getfile/files.posterous.com/havri/eNVwnsze2O9E5mijwNMzOsx5s5kRfM5tRRcySNTAv19RT7h628Q12hOn8C32/freaks.jpg" width="320" />

- <a href="http://www.csfd.cz/film/224357-kyle-xy/">Kyle XY.</a> Z počátku velmi dobrý seriálek o tom, jak se kdesi objeví geniální dítě s mírně nadpřirozenými schopnostmi, ale s absolutní ztrátou paměti. Je kouzelné sledovat, jak se toto dítko postupně začleňuje do společnosti a poznává okolí, sem tam využije svou schopnost k vykonání jak jinak než dobra, jak se zamilovává atp. Problém seriálu je, že tato dějová line začleňování scénáristům nestačila a přidali ještě jednu linii, konspirační. On ten Kyle je ve skutečnosti produkt nějaké společnosti a ti ho chtějí zpátky nebo tak něco. Pak je tam ještě jiná společnost, pak ještě jiná, všechno je strašně moc tajemné, přeplácané, paranormální a hlavně neskutečně trapné. V pozdějších dílech je bohužel čím dál více konspirací a čím dál méně životních trablů Kyla, takže někdy z kraje třetí série jsem na to přestal koukat. Nicméně první série a ještě i celkem druhá série byla dobrá a stojí za zhlédnutí. 

  <img src="http://3.bp.blogspot.com/_tgKFzashBTA/STUT_EEHJEI/AAAAAAAAABU/uXBMJ8SeMb8/s400/kyle-xy.jpg" alt="" />

A nakonec pár seriálů jednou větou: 

- <a href="http://www.csfd.cz/film/75711-how-do-you-want-me/">How do you want me?</a> Hlavní předností je představitel hlavní role, Dylan Moran, neboli Bernard Black z Black Books. Jak to dopadne, když se kvůli své manželce přestěhujete z města na vesnici, kde vás všichni nenávidějí? Bude z Bernarda zase alkoholik? :-) 



- <a href="http://www.csfd.cz/film/234530-za-svitu-mesice/">Moonlight</a> je už zrušený seriál o upírském detektivovi. Trochu kýčovitý seriál, ale koukalo se na to celkem hezky. 



- <a href="http://www.csfd.cz/film/237486-pernikovy-tata/">Breaking Bad</a>, neboli česky Perníkový táta. Výjimečně uvádím i český název, protože je prostě dokonalý. Co se stane, když učíte na škole chemii a dovíte se, že za chvíli zemřete a znáte studenta, který prodává drogy? 

To by bylo pro dnešek všechno. 
  
