Dne 26. 1. 2013 zvítězil Miloš Zeman v první přímé volbě prezidenta. Celou jeho předvolební kampaň doprovázela lež a manipulace a to v takovém měřítku, že lze oprávněně říci, že se pan Zeman na ten Hrad zkrátka *prolhal*. A protože lidé rádi zapomínají a staré články se blbě dohledávají, sepsal jsem tento článek, který shrnuje vybrané lži, které Miloš Zeman, případně jeho tým, aktivně šířil. Až se budu za tři roky s někým dohadovat a ten někdo mi bude tvrdit, že Miloš Zeman nikdy v kampani nelhal, tak mu aspoň budu moci poslat odkaz na tento článek. Žádné větší ambice tento text nemá. Všechny zmíněné lži jsou jen citacemi z existujících článků na zpravodajských webech. 

 **Lež první: [Zemanovy lži: „Schwarzenberg mě nevyhnal!” tvrdí Táňa Bílá](http://www.tyden.cz/rubriky/domaci/zemanovy-lzi-schwarzenberg-me-nevyhnal-tvrdi-tana-bila_259202.html)**

&gt; „Zeman soupeři vytkl, že se prohlásil za ochránce chudých a slabých, když podle něj dělá přesně opak. Své tvrzení se snažil doložit tím, že místopředseda vlády v 90. letech zrestituoval zámek v Čimelicích, vyhnal z prostor vysokým nájmem tamější učiliště pro postižené a dokonce připravil o byt učitelku Táňu Bílou.” <a href="http://www.tyden.cz/rubriky/domaci/zemanovy-lzi-schwarzenberg-me-nevyhnal-tvrdi-tana-bila_259202.html">píše týden.cz ve svém článku</a>. Článek pokračuje: 

&gt; „‚Je to lež jak věž!‘ reagovala učitelka Bílá na výrok Zemana. ‚V roce 81/82 byla zrušena filmová škola, kde jsem dvacet let učila. Tam byly asi čtyři podnikové byty, z nichž jsme dostali výpověď. Přešla tam totiž zvláštní učňovka a my jsme se přestěhovali do Písku, kde jsem učila na gymnáziu. Pan Schwarzenberg dostal zámek zpět o devět, deset let později, takže mě skutečně nevyštípal. Nevím, kdo nezodpovědný tohle Zemanovi řekl, asi nějaký trouba.‘” 


**Lež Druhá: <a href="http://zpravy.idnes.cz/milos-zeman-a-privatizace-mostecke-uhelne-fic-/domaci.aspx?c=A130121_1879208_domaci_hro">Zeman odmítá vinu v kauze Mostecké uhelné. Fakta však mluví proti němu</a>**



&gt; „Prezidentský kandidát Miloš Zeman se v kampani začal zbavovat odpovědnosti za privatizaci mosteckých dolů z roku 1999, kterou švýcarská prokuratura označila za zkorumpovanou. Tvrdí, že jeho vláda s ní neměla nic společného.” <a href="http://zpravy.idnes.cz/milos-zeman-a-privatizace-mostecke-uhelne-fic-/domaci.aspx?c=A130121_1879208_domaci_hro">píše idnes.cz</a>.  



  
&gt; „‚Je to naprostá a vědomá lež Miloše Zemana,‘ reagoval pro MF DNES někdejší šéf Fondu národního majetku Roman Češka. Tošovského vláda v privatizaci dolů neměla žádnou roli. Privatizace začala již v době kuponové privatizace, kdy stát převedl 46 procent akcií firmy na Fond národního majetku a pět procent dal zdarma městům a obcím. Obce však své akcie záhy prodaly. V době Tošovského vlády už pouze management dolů ukrytý za schránkou zahraniční struktury Appian dokončoval tajné skupování volných akcií z trhu i od obcí, a to za peníze vytažené ze samotné firmy. Získal tak většinový podíl.”
 
&gt; „O podílu Zemanovy vlády na problematické privatizaci Mostecké uhelné svědčí i vyšetřování ve Švýcarsku, kde jsou exmanažeři dolů a Appianu obžalováni z praní špinavých peněz. Detektivové v minulých letech vyslýchali kvůli privatizaci ministry Zemanovy vlády i Miloše Zemana. Exmanažery MUS loni obvinila policie i v Česku, a to z privatizačního podvodu za 1,6 miliardy, který se stal v době Zemanovy vlády. Švýcarská prokuratura navíc považuje privatizaci menšinového podílu dolů za uplacenou.” 




**Lež Třetí: <a href="http://www.blesk.cz/clanek/zpravy-volba-prezidenta/189480/zeman-se-omluvil-za-reci-o-hajlovani-na-hrade-therese-schwarzenbergove.html">Zeman se omluvil za řeči o hajlování na hradě Therese Schwarzenbergové</a>**

Jedna z těch lží, která byla nejodpornější a zároveň opravdu nelze zpochybnit, že to lež byla, protože se za ni později Miloš Zeman omluvil: „‚[Karel Schwarzenberg] Cíleně zamlčel, že i jeho rodiče měli kolem sebe samé nacisty, a že dokonce v rodovém sídle, kde pobývá jeho žena Theresa, dosud visí obrazy s hákovými kříži a hajlujícími lidmi,‘ vyrukoval Zeman se šokujícím tvrzením.” <a href="http://www.blesk.cz/clanek/zpravy-volba-prezidenta/189480/zeman-se-omluvil-za-reci-o-hajlovani-na-hrade-therese-schwarzenbergove.html">píše blesk.cz</a>.



&gt; „Jak se okamžitě ukázalo, poslední předek Therese Schwarzenberg žil na hradě Hardegg naposledy před třemi sty lety. Tehdy rodina sídlo prodala a logicky neměla žádný vliv na to, co bude o několik století později na jeho zdech viset za obrazy. Buď si Zemanův tým takto zásadní informace neověřuje, nebo chtěl prostě odpálit bombu za každou cenu.” 



**Lež Čtvrtá: <a href="http://www.lidovky.cz/dalsi-zemanova-lez-hanaka-si-chteli-koupit-sms-jako-dukaz-pe7-/zpravy-domov.aspx?c=A130124_113643_ln_domov_spa">Zeman ze mě udělal lháře, naštval se herec Hanák a šel na policii</a>**



&gt; „Není to pravda, je to pomluva nebo provokace. Těmito slovy Miloš Zeman ve středu rezolutně odmítl, že by si kdy jeho tým chtěl koupit přízeň herce Tomáše Hanáka. Jak však zjistil server Lidovky.cz, sms s žádostí o podporu výměnou za štědrou ‚refundaci‘ zaslal Hanákovi člen buňky vedené lobbistou Miroslavem Šloufem.” <a href="http://www.lidovky.cz/dalsi-zemanova-lez-hanaka-si-chteli-koupit-sms-jako-dukaz-pe7-/zpravy-domov.aspx?c=A130124_113643_ln_domov_spa">píší lidovky.cz</a>.



&gt; „Herec se proto hned ve čtvrtek ráno vydal na policii. ‚Nejsem žádný lhář. Šel jsem proto hned ráno na policii a nechal jsem o té smsce udělat zápis,‘ řekl serveru Lidovky.cz Hanák. Policie si poznamenala jak obsah textové zprávy, tak číslo odesilatele.”



&gt; „Lidovky.cz autorovi textové zprávy několikrát volaly, avšak hovory nebral. Každopádně, jde o vysoce postaveného člena SPOZ. Patří k pražské stranické organizaci, jíž předsedá sám Miroslav Šlouf.”



**Lež pátá: <a href="http://www.novinky.cz/domaci/291332-franz-zeman-me-v-kampani-zneuzil.html">Franz: Zeman mě v kampani zneužil</a>**



&gt; „Hudební skladatel a vyřazený prezidentský kandidát Vladimír Franz se ohradil proti tomu, že ho Miloš Zeman využil ve své inzertní kampani před finále přímé volby prezidenta. Svým voličům prý Zemana nedoporučil, pouze řekl, že osobně mu dá svůj hlas. Franz to v pátek řekl serveru lidovky.cz.” <a href="http://www.novinky.cz/domaci/291332-franz-zeman-me-v-kampani-zneuzil.html">píší novinky.cz</a>.



&gt; „Nelíbí se mu prý navíc, že se objevil v Zemanově inzerci vedle Fischera, kterého si prý ‚naprosto neváží a proti kterému bojoval‘. ‚Z mého osobního rozhodnutí se stala součást kampaně,‘ dodal.” 



**Lež šestá: <a href="http://www.lidovky.cz/zmeni-neco-posledni-debata-kandidati-bojuji-o-posledni-volice-pt7-/zpravy-domov.aspx?c=A130124_194423_ln_domov_hm">Další Zemanova televizní lež. Tentokrát o Posseltovi</a>**



&gt; Šestá lež ve skutečnosti obsahuje dvě lži v jednom. První část lži: „Před pár dny citoval mluvčího sudetských Němců Bernda Posselta, který se údajně v Süddeutsche Zeitung vyjádřil pochvalně o Schwarzenbergovi. Posselt však České televizi sdělil, že se k situaci vůbec nevyjádřil.” píší <a href="http://www.lidovky.cz/zmeni-neco-posledni-debata-kandidati-bojuji-o-posledni-volice-pt7-/zpravy-domov.aspx?c=A130124_194423_ln_domov_hm">lidovky.cz</a>.



&gt; Druhá část lži: „Poté, co televize odvysílala Posseltovo tvrzení, Zeman obrátil a řekl, že Posselta necitoval ze Süddeutsche Zeitung, ale z webového portálu Britské listy. Debata na toto téma poté skončila. Ovšem jen malou chvíli na to reagoval portál Britské listy, který Zemana usvědčil ze lži: ‚Britské listy se musí ohradit proti tvrzení Miloše Zemana v prezidentské diskuzi na ČT 24, že zveřejnily informaci ze Süddeutsche Zeitung o podpoře Bernda Posselta kandidátovi na prezidenta Schwarzenbergovi. Není to pravda. Jméno Posselt použily Britské listy naposledy 30. 05. 2012,’ napsaly Britské listy na svém portálu.”



**Lež sedmá: <a href="http://www.novinky.cz/domaci/291066-zadne-stvanici-vystavena-nejsem-poprela-bohdalova-zemana.html">Žádné štvanici vystavena nejsem, popřela Bohdalová Zemana</a>**



&gt; „Herečka Jiřina Bohdalová ve středu popřela slova prezidentského kandidáta Miloše Zemana, který o ní v rozhovoru pro Rádio Impuls prohlásil, že mu pláče do telefonu, neboť je vystavena štvanici kvůli podpoře, kterou mu nedávno vyjádřila. Bohdalová obvinila média, že si vymýšlejí s cílem ji pošpinit, slova o štvanici nicméně pochází ze Zemanových úst.” píší <a href="http://www.novinky.cz/domaci/291066-zadne-stvanici-vystavena-nejsem-poprela-bohdalova-zemana.html">novinky.cz</a>.



**Lež osmá: <a href="http://www.lidovky.cz/nech-nase-mrtve-predky-na-pokoji-vyzyvaji-smoljakovi-potomci-zemana-1ir-/zpravy-domov.aspx?c=A130125_134138_ln_domov_kim">Nech naše mrtvé předky na pokoji, vyzývají Zemana Smoljakovi potomci</a>**



&gt; „Potomky Ladislava Smoljaka rozlítil leták, který na oficiálním facebookovém účtu zveřejnil tým kampaně Miloše Zemana. Leták kritizoval podporu, kterou Zdeněk Svěrák vyjadřuje Karlu Schwarzenbergovi a stálo v něm, že by se Jára Cimrman ‚společně s panem Smoljakem v hrobě obracel.‘ Smoljakova rodina to zásadně odmítá.” <a href="http://www.lidovky.cz/nech-nase-mrtve-predky-na-pokoji-vyzyvaji-smoljakovi-potomci-zemana-1ir-/zpravy-domov.aspx?c=A130125_134138_ln_domov_kim">píší lidovky.cz</a>.



&gt; „‚Chápeme, že pro pana Zemana musí být frustrující, když se mu dostává tak žalostné podpory ze strany známých a respektovaných osobností. To však neomlouvá nanejvýš trapný pokus předstírat spřízněnost s těmi, kteří už nejsou na živu,‘ píší dcery a synové Ladislava Smoljaka ve vyjádření. Odvolání na jejich otce považují za naprosto absurdní. Smoljakovi potomci zmiňují, že jejich otec byl velkým příznivcem a přítelem Karla Schwarzenberga. Z jeho případného zvolení prezidentem byl měl prý obrovskou radost. ‚Vyzýváme Miloše Zemana, aby nechal naše mrtvé předky na pokoji,‘ doplňují Smoljakovi.”



**Lži další: <a href="http://www.lidovky.cz/demagog-cz-analyzoval-zda-kandidati-na-prezidenta-mluvili-v-hyde-parku-pravdu-1xd-/zpravy-domov.aspx?c=A130106_103512_ln_domov_spa">Demagog.cz: Nejvíce lží navršil v debatě na ČT Miloš Zeman</a>**



  
&gt; „Říkají nám kandidáti na prezidenta skutečně pravdu? Autoři projektu Demagog.cz se to rozhodli zjistit. Všechna tvrzení uchazečů o Hrad v televizním pořadu ČT podrobili detailní analýze. Výsledek? Ukázal se jednoznačný vítěz i hlavní poražený.” <a href="http://www.lidovky.cz/demagog-cz-analyzoval-zda-kandidati-na-prezidenta-mluvili-v-hyde-parku-pravdu-1xd-/zpravy-domov.aspx?c=A130106_103512_ln_domov_spa">píší lidovky.cz</a>. 

  
  
  
 
&gt; „Naopak hlavním poraženým se stal Miloš Zeman (SPOZ). Kandidáta, který rád opravuje novináře při sebemenší mýlce, přistihl Demagog.cz hned při pěti lžích. Další dva jeho výroky byly zavádějící a u tří nešlo ověřit jejich pravdivost. Osmkrát pak Zeman pronesl tvrzení pravdivá.”  
 
  **Lži kolem Šloufa: <a href="http://zpravy.e15.cz/domaci/politika/slouf-zemanovi-jsem-pomahal-s-kampani-a-hodlam-i-nadale-951565">Šlouf: Zemanovi jsem pomáhal s kampaní a hodlám i nadále</a>**

  
  
&gt; Těžko říci, kdo z těch dvou pánů lže, můžete to posoudit sami: „Kontroverzní lobbista Miroslav Šlouf přiznal, že Miloši Zemanovi pomáhal s předvolební kampaní. Zkoušel například vyjednat podporu u KSČM, ODS i KDU-ČSL. Finančně prý na předvolební propagaci nepřispíval. Zemanovi je připraven radit i při výkonu prezidentské funkce, pokud si to vítěz přímé volby hlavy státu bude přát. Šlouf to dnes řekl novinářům v Top hotelu, kde měl Zeman volební štáb. Zeman poté v České televizi uvedl, že Šlouf nemluvil pravdu.” <a href="http://zpravy.e15.cz/domaci/politika/slouf-zemanovi-jsem-pomahal-s-kampani-a-hodlam-i-nadale-951565">píše e15.cz</a>.

  
  
  
 
&gt; „Zeman se v předvolební kampani ke Šloufovi nehlásil. Zmiňoval ho spíše jako bývalého poradce, s nímž však již v současnosti nespolupracuje. ‚Já jsem v podstatě tento koncept naší rozluky v kampani vymyslel,‘ řekl dnes Šlouf. Zeman prý jeho nápad respektoval. ‚A byl jsem tomu rád, protože jsem nechtěl, aby jeho kampaň byla o mně,‘ dodal.” <span style="text-align: left;">Viz také </span><a href="http://aktualne.centrum.cz/prezidentske-volby/clanek.phtml?id=769690" style="text-align: left;">rozhovor se samotným Šloufem</a><span style="text-align: left;">.</span>




**Třešnička na dortu: <a href="http://zpravy.ihned.cz/cesko/c1-59193690-blesk-otiskl-inzerat-proti-schwarzenbergovi-ten-podal-trestni-oznameni">Advokát s pochybnou minulostí v StB objednal inzerát proti Schwarzenbergovi. Ten se brání</a>**



Toto není další lež pana Zemana a ani jeho týmu. V pátek 25. 1. 2013, tedy v první den voleb, vyšel v deníku Blesk celostránkový inzerát, který ve čtyřech bodech házel špínu na Karla Schwarzenberga. Body byly buď přímo lživé nebo přinejmenším demagogické. Krom toho inzerát nesplňoval zákonné požadavky. Inzerát si podal Vladimír Zavadil, důstojník komunistické StB; <a href="http://www.ustrcr.cz/data/pdf/karty/sprava2-1989/zavadil-vladimir.pdf">můžete se také podívat na jeho složku [PDF]</a>.



&gt; „Schwarzenbergův tým dospěl k názoru, že inzerát porušuje volební zákon a je možná šířením poplašné zprávy, řekl mluvčí Marek Pražák. Volební štáb jeho rivala Miloše Zemana (SPOZ) se od inzerátu distancoval a sdělil, že s ním nemá nic společného.” <a href="http://zpravy.ihned.cz/politika/c1-59193690-advokat-s-pochybnou-minulosti-v-stb-objednal-inzerat-proti-schwarzenbergovi-ten-se-brani">píše ihned.cz</a>. 



**Drobnosti na konec:**

Články, které se ke mně dostaly později:




- <a href="http://zpravy.idnes.cz/zemanovci-se-pysni-asi-smyslenym-dopisem-sulovskeho-p0x-/domaci.aspx?c=A130129_1882869_ostrava-zpravy_jog">Zemanovci se pyšní dopisem Sulovského. Nic jsem neposlal, říká senátor</a> (poslal @jakuboslav)
- <a href="http://zpravy.idnes.cz/komentar-zeman-novinari-0wh-/domaci.aspx?c=A130128_1882037_domaci_jw">KOMENTÁŘ: Řekne pan Zeman novinářům z New York Times, že jsou amatéři?</a> (poslal @miroslavbucek)



Všechny odkazované články jsem archivoval na dvou místech: <a href="https://www.dropbox.com/sh/avqrjsmerry3gtd/LMs7wfeg4G?lst#/">první archiv</a>, <a href="http://bordel.havrlant.net/zeman/">druhý archiv</a>. 
